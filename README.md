# Ismétlés: Érettségi tantárgyak

Egy középiskolai végzős osztályba maximum 35 fő jár. A sikeres érettségihez négy kötelező és egy szabadon választott tantárgy szükséges. Készítsen programot, amely beolvassa egy szövegfájlból *(diakok.txt)* a diákok neveit, szabadon választott érettségi vizsgatantárgyaikat! A szövegfájlban minden diák neve és tantárgya egy sorban pontosvesszővel (;) elválasztva szerepel. A fájl annyi sorból áll, amennyi diák szerepel benne.

1.	Készítsen metódust, ami, ha paraméterként kap egy diák nevet, adja ki a hozzá tartozó választott tantárgy nevét. 
2.	Készítsen egy metódust, hogy tantárgyat megadva, kik vizsgáznak az adott tárgyból.
3.	Kérjen be egy tanuló nevet a program, addig ne engedje tovább a felhasználót, míg a listában létező nevet nem adott meg!
4.	Listázza ki, hogy a korábban bekért tanuló miből vizsgázik és kik vizsgáznak vele azonos tantárgyból.
5.	Írja ki, hogy hányan és melyik tantárgyat választották a legtöbben a diákok közül.
6.	Generáljon minden tanulónak egy véletlenszerű érdemjegyet (1-5-ig), majd az eredményt írja ki *(Név;Tantárgy;Érdemjegy)* minta szerint *vizsga.txt* néven.